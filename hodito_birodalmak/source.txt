Hódító birodalmak
Egy eurázsiai birodalom: a hunok. A Római Birodalom bukása és örökösei
A népvándorlás megindulása
A hunok eurázsiai birodalma - az ázsiai hun birodalom

Az iszlám és az Arab Birodalom
Mohamed fellépése
Az iszlám hit


Egy eurázsiai birodalom: a hunok. A Római Birodalom bukása és örökösei
Népmozgások a történelemben többször előfordultak, de az ókor utolsó évszázadaiban lezajlott népvándorlás két-három nemzedéknyi idő alatt megrendítette, és utóbb elsöpörte a sok évszázadig fennálló Római Birodalmat. Idézzük fel, mit jelentett a romanizáció folyamata a provinciákban! Hogyan próbálta a Római Birodalom elhárítani a külső támadásokat a 2. századtól kezdve?

A népvándorlás megindulása
A 4. században minden eddiginél veszedelmesebb nép érkezett keletről: a hunok. Kelet-Ázsia felől nyugat felé vándorolva sok népet mozdítottak ki addigi szállásterületükről. Különböző germán törzsek (például gótok, frankok és vandálok) özönlötték el a Római Birodalom határvidékét. A hunok elől menekülő gótok védelmet kértek a birodalomtól.

A hunok eurázsiai birodalma - az ázsiai hun birodalom
A hunok Belső-Ázsiában léptek az írott történelem lapjaira a Kr. e. 4. században. Az ázsiai Hun Birodalom (kínai forrásokban Hsziung-nu) a Kr. e. 3. század végétől vált erős hatalommá. Kínában az egységesbirodalom északi határán elkezdték kiépíteni a hun betörések ellen a nagy falat. Az első védelmi rendszer még csak földhányásokból és kisebb őrtornyokból állt, a ma is látható építmény évszázadokkal később keletkezett.

Az iszlám és az Arab Birodalom
Napjainkban az iszlám a hívők létszámát tekintve a második legnagyobb világvallás. A kora középkorban alakult ki, és az arab terjeszkedés teljesen megváltoztatta az addig egységes Mediterráneum kulturális arculatát, ezzel véget vetve az ókornak a Közel-Keleten is. Az iszlám vallásról és a muszlim országokról már az általános iskolában is volt szó. 

Mohamed fellépése
Mohamed fellépéséig az arab törzsek vallását a sokistenhit jellemezte, miközben Mekka – az itt őrzött Kába szentélyben lévő „fekete kő” miatt – vallási központtá vált. Az arabok törzsi széttagoltságát Mohamed (570–632) szüntette meg. Az iszlám hit szerint a mekkai kereskedő, Mohamed látomásait az egyetlen Isten, Allah sugallta. Mohamed Allah igazságait és utasításait közvetítette utolsó prófétaként az emberiségnek (kinyilatkoztatás).

Az iszlám hit
Az iszlám szó jelentése: ’belenyugvás Allah akaratába’. A Mohamed által kialakított hitrendszer igen sok gondolatot átvett a zsidó és a keresztény vallásból. Szigorú monoteizmust hirdetett, elvetette a pogány bálványimádást.
